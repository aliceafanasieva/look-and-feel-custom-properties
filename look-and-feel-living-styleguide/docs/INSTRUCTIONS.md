
# Look and Feel - Living Styleguide

Ontwerp en maak een *living styleguide* voor een opdrachtgever.

## Context

Deze deeltaak hoort bij sprint 4 Look and Feel. Dit is een deeltaak die je in een team uitvoert, met alle studenten die dezelfde opdrachtgever hebben.

In de workshop Living Styleguide wordt uitgelegd wat een living styleguide is en hoe je het kan ontwerpen en maken.

Deze deeltaak hoort bij de leertaak:
- [Look and feel - Corporate identity](https://github.com/fdnd-task/look-and-feel-corporate-identity)


## Doel van deze opdracht

> Living style guides are an important tool for web development today, especially in large, complex web applications. They help document styles and patterns, keep designers and developers in sync, and greatly help to organize and distill complex interfaces. (<cite>[Lambert, 2016](https://www.smashingmagazine.com/2016/05/creating-a-living-style-guide-case-study/))

Een living styleguide is essentieel voor het begrijpen en overbrengen van de look and feel van een website. Het geeft voorbeelden en uitleg over hoe iets eruit moet zien en hoe markup (HTML) en vormgeving (CSS) moeten worden toegepast. Een living styleguide helpt bij het ontwerpen en bouwen van een website met consistente look and feel in de huisstijl van een opdrachtgever.


## Werkwijze

Deze opdracht gaat over analyseren en ontwerpen/bouwen van de DLC. 

In de [analysefase](#analyseren) breng je in kaart hoe het zit met de huidige uitingen van de opdrachtgever en welke huisstijl onderdelen in gebruik zijn. Het resultaat is een *interface inventory*. 

In de [ontwerp/bouwfase](#ontwerpen-en-bouwen) bepalen jullie hoe de huisstijl onderdelen er uit zien en hoe ze in HTML en CSS gemaakt moeten worden.

Het resultaat is een levende - dat wil zeggen live, semantisch, toegankelijk - stijlgids welke gebruikt kan worden door alle frontenders en designers in een organisatie. Welke kleuren en typografie worden gebruikt in de huisstijl? Wat zijn overeenkomstige elementen van de verschillende pagina's of componenten? Hoe ziet de layout van verschillende onderdelen eruit? Hoe gedraagt de website zich in verschillende contexten (responsive design). En tenslotte, welke HTML en CSS is nodig om de elementen van de living styleguide op te maken en vorm te geven?


## Analyseren

Je begint met het in kaart brengen van alle onderdelen van de huisstijl en gemaakte websites. Het resultaat is een *interface inventory*, een verzameling van alle gemaakte interface elementen.

### Interface inventory
 
 1. Maak een Miro board aan. Hier gaan jullie alle gemaakte hiusstijl onderdelen verzamelen.
 2. Zet een template op met categorieen om de onderdelen te verzamelen: hier staat een voorbeeld https://github.com/fdnd-task/look-and-feel-living-styleguide/blob/main/interface-inventory-template.md
 
 3. Neem screenshots van alle huisstijl onderdelen die in gebruik zijn en verzamel ze in de juiste categorieen. Jullie voeren de analyse uit op de oorspronkelijke huisstijl en alle gemaakte projecten voor de opdrachtgever.
 4. Laat als groep de interface inventory zien aan je ~~opdrachtgever~~ docent.

### Meer lezen?

- [Brad Frost, Interface Inventory, 2013](https://bradfrost.com/blog/post/interface-inventory/)


## Ontwerpen en Bouwen

Je hebt inmiddels een beeld van wat een huisstijl is. De meeste opdrachtgevers van FDND-Agency maken gebruik van een of andere styleguide waarin de huisstijl vastgelegd is. Bekijk als voorbeeld de [huisstijl van de Hogeschool van Amsterdam](https://www.hva.nl/praktisch/algemeen/hva-breed/communicatie/hva-huisstijl/hva-huisstijl.html). Een groot nadeel van traditionele huisstijlhandboeken is dat ze meestal in de vorm van een PDF gemaakt worden. De reden daarvoor is dat ontwerpers dit van oudsher zo gewend zijn te doen. Voor een toegankelijk ontwerp in een responsive omgeving is dit echter niet genoeg. Frontenders willen weten hoe een logo zich gedraagt als er weinig ruimte, een beetje meer ruimte Ã©n veel of zelfs heel veel ruimte is. Kortom, we hebben behoefte aan een responsive variant op het klassieke huisstijlhandboek.

Een *living styleguide* biedt het antwoord op de tragisch statische handboeken van weleer. De *living styleguide* is een modern huisstijlhandboek, maar dan in de browser, het is een website met de huisstijl van een bedrijf of organisatie. *Living* heeft hierbij een dubbele betekenis. Enerzijds is het een live, toegankelijke en semantische verzameling huisstijlcomponenten. Anderzijds is het een up-to-date huisstijl welke bijgehouden wordt als (nieuwe) ontwerpbeslissingen genomen worden, dus *living* in de zin van groei.

Voorbeelden van een levende stijlgids zijn de [Decathlon Design System](https://www.decathlon.design/726f8c765/p/75e137-digital-overview) en [Familysearch Styleguide](https://www.familysearch.org/frontier/styleguide/).


### Living Styleguide

1. Bespreek het verzamelde materiaal uit de _interface inventory_ en onderzoek of je overeenkomsten kunt ontdekken tussen de verschillende huisstijl onderdelen.
2. Ontwerp en maak voor alle huisstijl onderdelen een voorbeeld in HTML en CSS
    - Gebruik toegankelijke en semantische HTML, overleg met het team welke HTML elementen passend zijn
    - Definieer de CSS voor de huisstijl onderdelen, overleg met het team hoe jullie de CSS gaan coderen
    - Schrijf uitleg over hoe de huisstijl onderdelen wel en niet gebruikt mogen worden.
    - Toon de code van het onderdeel, zodat een frontender het voorbeeld makkelijk kan gebruiken
4. Verzamel alle onderdelen in een website, dit wordt jullie living styleguide voor de opdracht van de opdrachtgever.


### Meer lezen?

- [Steven Lambert, Creating A Living Style Guide, 2016](https://www.smashingmagazine.com/2016/05/creating-a-living-style-guide-case-study/)


## Definition of done

Deze opdracht is done als:

- [ ] er is een Interface Inventory opgenomen in de wiki
- [ ] er is een living styleguide gemaakt met HTML en CSS en bevat voorbeelden, uitleg en code
- [ ] de living styleguide is te bekijken via een live url

